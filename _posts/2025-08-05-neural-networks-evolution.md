---
title: 'Un altfel de început...'
date: 2025-08-05
permalink: /posts/2025/08/neural-networks-evolution/
categories:
  - artificial intelligence
  - technology
tags:
  - neural networks
  - machine learning
  - deep learning
  - AI
toc: true
toc_sticky: true
---

Atunci când propria creație ajunge să-și depășească timid, dar sigur, creatorul, când conceptele cunosc o mixtură greu de intuit și anticipat, tot ce ne rămâne e să ne întoarcem în punctul zero – cel care a făcut posibilă minunea. Analizând în detaliu, descoperim substraturi noi ale propriei creații, unghiuri nevăzute și semnificativ de esențiale și sensibile. Abia atunci ajungem să prețuim cu adevărat prototipul și să-l poziționăm corect în propria existență.

Într-o spirală infinită de concepte traduse cu stângăcie sau teamă în română, din dorința de a nu le știrbi importanța pe care le-o dă, zilele acestea, valul uriaș alimentat de industria tech, migrăm de la Neural Network la Machine Learning, de la Deep Learning la Reinforcement, trăind euforia „noului”, fără a avea timp să lăsăm noutatea să ne captiveze curiozitatea și imaginația – sursele supreme ale evoluției noastre.

În postările viitoare din acest blog, vă propun un răgaz în căutarea înțelegerii – poate uneori defectuoase și însoțite de erori umane – a unor idei care definesc era inteligenței artificiale. Căutăm să înțelegem mecanismele matematice fine din spatele motorului care, treptat dar sigur, schimbă tot ce știam până în prezent despre lumea oamenilor.

Și, cel mai important, suntem deschiși în a face erori – de raționament, de calcul, de analiză... pentru că doar așa avem șansa să evoluăm.
